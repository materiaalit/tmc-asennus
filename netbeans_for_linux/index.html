<!DOCTYPE html>
<html>
  <head>
    <title>TMC:n asennus | Netbeanssin asentaminen Linuxiin</title>
    <meta charset="UTF-8">
    <meta name="viewport" content="width=device-width, initial-scale=1.0">

    <link href="https://fonts.googleapis.com/css?family=Roboto" rel="stylesheet">
    <link href="https://maxcdn.bootstrapcdn.com/font-awesome/4.7.0/css/font-awesome.min.css" rel="stylesheet" integrity="sha384-wvfXpqpZZVQGK6TAh5PVlGOfQNHSoD2xbE+QkPxCAFlNEevoEH3Sl0sibVcOQVnN" crossorigin="anonymous">
    <link href="../stylesheets/styles-954d2946.css" rel="stylesheet" />
  </head>
  <body>
    <div class="container main-container">
        <div class="container">
  <div class="page-header">
  <h1>Ohjelmoinnin aloittaminen Test My Code -ympäristössä</h1>
  </div>

  <p>
    Alla ohjeet miten pääset alkuun ohjelmoinnissa asentamalla Test My Code ympäristön. Aluksi varmista, että tietokoneesi käyttöjärjestelmä on valittu alla oikein ja sitten seuraa ohjeita.
  </p>

  <div class="divider"></div>
</div>


<div class="content-box content-box--has-os-selector">
    <div class="content-box__box">
            <div class="content-box__os-selector">
                <div class="btn-group os-selector" role="group" aria-label="Basic example">
    <a href="/tmc-asennus/netbeans_for_linux" class="btn btn-lg btn-outline-warning os-selector__linux active">
        <i class="fa fa-linux"></i>
    </a>

    <a href="/tmc-asennus/netbeans_for_macos" class="btn btn-lg btn-outline-warning os-selector__osx ">
        <i class="fa fa-apple"></i>
    </a>

    <a href="/tmc-asennus/netbeans_for_windows" class="btn btn-lg btn-outline-warning os-selector__windows ">
        <i class="fa fa-windows"></i>
    </a>
</div>
            </div>

        <div class="content-box__body">
              <h2>Asentaminen Linuxiin</h2>

  <p>
    Joudut asentamaan koneellesi sekä tuen Java-ohjelmien kehittämiselle, että ohjelmien kehittämiseen käytettävän NetBeans with TMC-ympäristön.
  </p>

  <h3>1. Javan asentaminen</h3>
  <p>
    Suosittelemme asentamaan Linuxissa OpenJDK-paketin.Esimerkiksi ubuntussa sen voi tehdä komentoriviltä seuraavalla komennolla:

    <code><pre>sudo apt-get install openjdk-8-jdk</pre></code>
  </p>

  <p>
    Asenna tämän jälkeen vielä OpenJFX, jota käytetään käyttöliittymien tekemiseen ja käsittelyyn. Tämän asentaminen onnistuu Ubuntussa (komentoriviltä) komennolla:

    <code><pre>sudo apt-get install openjfx</pre></code>
  </p>

  <h3>2. NetBeans with TMC:n asentaminen</h3>

    <p>
      Lataa tiedosto <a href="http://update.testmycode.net/installers/tmc-netbeans_org_mooc/tmc-netbeans_org_mooc_tmcbeans-linux.sh">http://update.testmycode.net/installers/tmc-netbeans_org_mooc/tmc-netbeans_org_mooc_tmcbeans-linux.sh</a>. Kun tiedoston lataaminen on valmis, tuplaklikkaa tiedostoa. Jos tämä ei toimi, mene terminaalissa kansioon, johon olet ladannut tiedoston ja aja komento:

      <code><pre>chmod +x tmc-netbeans_org_mooc_tmcbeans-linux.sh && ./tmc-netbeans_org_mooc_tmcbeans-linux.sh</pre></code>
    </p>

    <p>Tämän jälkeen seuraa ruudulle tulevia ohjeita.</p>


        </div>
    </div>
</div>
<br>
<div class="content-box ">
    <div class="content-box__box">

        <div class="content-box__body">
            
<h2>Ohjelmoinnin aloittaminen</h2>

<p>
  Kun olet asentanut Javan ja TMC:n koneellesi, seuraavina askeleina on TMC-tunnuksen luominen sekä ohjelmoinnin aloittaminen. TMC-tunnus luodaan, jotta voimme pitää kirjaa tekemistäsi tehtävistä.
</p>

<h3>TMC-tunnuksen luominen</h3>

<p>
  Mene osoitteeseen <a href="https://tmc.mooc.fi/user/new" target="_blank">https://tmc.mooc.fi/user/new</a> ja luo itsellesi uusi käyttäjätunnus.
</p>

<h3>Kirjautuminen ohjelmointiympäristöön</h3>

<p>
  Käynnistä asentamasi TMC-ohjelmointiympäristö. Kun ohjelmointiympäristö käynnistyy, se kysyy sinulta käyttäjätunnustasi ja salasanaasi. Aseta käyttäjätunnukseksi ja salasanaksi edellisessä kohdassa luomasi TMC-tunnukset.
</p>

<img src="../img/tmcbeans-login-208b1faf.png" class="img-fluid demo-image" alt="Tmcbeans login" />

<h3>Organisaation valinta</h3>

<p>
  Tämän jälkeen ohjelmointiympäristö kysyy organisaatiota, missä teet tehtäviä. Jos teet Ohjelmoinnin MOOCia, valitse MOOC-organisaatio. Jos taas teet kurssia Helsingin yliopistolla, valitse Helsingin yliopisto. Jos teet kurssia jossain muualla, valitse opettajasi ehdottama organisaatio.
</p>

<img src="../img/tmcbeans-select-organization-d032e06b.png" class="img-fluid demo-image" alt="Tmcbeans select organization" />


<h3>Kurssin valinta</h3>

<p>
  Valitse tämän jälkeen haluamasi kurssi. Listatut kurssit riippuvat organisaatiosta -- esimerkiksi Helsingin yliopiston organisaatiossa on saatavilla kevään 2018 ohjelmoinnin perusteet. MOOC-organisaatiossa kurssi on taas Ohjelmoinnin MOOC.
</p>

  <p>Tämän jälkeen sinulle avautuu TMC:n settings ikkuna. Oletusasetukset pitäisi olla riittävät kurssin tekemiseen. Huom! Tästä asetusnäytöstä projektikansion vaihtaminen on aiheuttanut joillekkin Windows-käyttäjille ongelmia. Tästä syystä emme suosittele Windowsin käyttäjille projektikansion vaihtamista automaattisesti synkronoituviin kansiohin kuten OneDriveen, Google Driveen, Dropboxiin tai verkkolevyihin.</p>

<img src="../img/tmcbeans-select-course-5cedcdb8.png" class="img-fluid demo-image" alt="Tmcbeans select course" />


<h3>Ensimmäisen tehtävän tekeminen</h3>

<p>
  Kun olet kirjautunut ohjelmointiympäristöön sekä valinnut organisaation ja kurssin, TMC ehdottaa ladattavia tehtäviä mikäli tehtäviä on ladattavissa. Lataa haluamasi tehtävät -- tehtävät liittyvät osoitteessa <a href="https://materiaalit.github.io/ohjelmointi-18">https://materiaalit.github.io/ohjelmointi-18</a> oleviin osiin.
</p>

<p>
  Lataa tehtävät koneellesi.
</p>

<img src="../img/tmcbeans-project-sidebar-5c3aa40e.png" class="float-right left-margin side-image" alt="Tmcbeans project sidebar" />

<p>
  Nyt tehtävät ovat ladattuna ohjelmointiympäristössä. Tehtävät näkyvät vasemmalla olevassa listauksessa. Valitse listauksesta Projects-välilehti, niin tehtäviin liittyy myös oikein saamisesta kertova pieni palloindikaattori.
</p>

<p>
  Avaa tehtävä Osa01_01.AdaLovelace. Tämä tapahtuu tuplaklikkaamalla tehtävää ja etsimällä tehtävän sisältä lähdekooditiedosto AdaLovelace.java. Lähdekooditiedostot löytyvät toistaiseksi aina tehtäväpohjan kansiosta "Source Packages".
</p>

<p>
  Saat ensimmäisen tehtävän auki editorinäkymään tuplaklikkaamalla tiedostoa AdaLovelace.java. Editorinäkymä on TMC:n keskellä näkyvä tekstieditori, missä voit tehdä muutoksia ohjelman lähdekoodiin.
</p>

<p>
  Muokkaa lähdekoodia siten, että editorissa on seuraava teksti.
</p>

<pre>
public class AdaLovelace {

    public static void main(String[] args) {
        System.out.println("Ada Lovelace :D");
    }
}
</pre>

<img src="../img/tmcbeans-toolbar-run-ccde4f2e.png" class="float-right left-margin half-width side-image" alt="Tmcbeans toolbar run" />

<h3>Lähdekoodin ajaminen</h3>

<p>
  Voit suorittaa tehtävään liittyvän lähdekoodin klikkaamalla TMC:n play-nappia. Jos muokkasit AdaLovelace.java-tiedostoa edellä kuvatun näköiseksi, ohjelman tulostus on nyt seuraavanlainen.
</p>

<pre>
Ada Lovelace :D
</pre>

<p>
  Voit muokata lähdekoodia ja ajaa ohjelman uudestaan. Ohjelmia kannattaakin ajaa usein, sillä niiden ajaminen on hyvä ensimmäinen askel toiminnan tarkastamiseen.
</p>

<br><br>

<h3>Lähdekoodin testaaminen</h3>

<p>
  Tehtävissä tulee usein mukana automaattisia testejä, jotka antavat palautetta tehtävän onnistumisesta. Testit ajetaan klikkaamalla TMC:ssä testinappia, joka näyttää seuraavalta.
</p>

<img src="../img/tmcbeans-toolbar-test-2769f289.png" class="float-right left-margin half-width side-image" alt="Tmcbeans toolbar test" />

<p>
  Kun suoritat yllä luodun AdaLovelace-tehtävän testit, testien pitäisi antaa virheilmoitus. Virheilmoitusta tarkastelemalla saamme selville, että tulostus ei ollut toivottu. Tulostuksen olisi pitänyt olla muotoa "Ada Lovelace".
</p>

<p>
  Ohjelman tulostus on muotoa "Ada Lovelace" kun muokkaat lähdekoodin seuraavanlaiseksi.
</p>

<pre>
public class AdaLovelace {

    public static void main(String[] args) {
        System.out.println("Ada Lovelace");
    }
}
</pre>

<p>
  Aja nyt tehtävään liittyvät testit uudestaan. Tällä kertaa testit menevät läpi ja TMC kysyy lähetetäänkö tehtävä palvelimelle.
</p>


<h3>Tehtävän lähettäminen palvelimelle</h3>

<img src="../img/tmcbeans-toolbar-submit-6fde93b2.png" class="float-right left-margin side-image" alt="Tmcbeans toolbar submit" />

<p>
  Tehtävän lähettäminen palvelimelle tarkoittaa tehtävän palauttamista arvostelua varten. Tehtävät tarkastetaan lähes poikkeuksetta automaattisesti, joten saat tehtävistä pisteet (tai mahdollisen virheviestin) nopeasti.
</p>

<p>
  Tehtävän voi palauttaa joko testien ajamisen jälkeen kun testit menevät läpi, tai erikseen TMC:ssä olevaa nappia painamalla. Tehtävän palauttamiseen liittyvä nappi näyttä seuraavalta.
</p>

<p>
  Kun tehtävä on lähetetty palvelimelle ja siihen liittyvät testit menevät läpi, saat tehtävästä pisteet sekä mahdollisen lyhyen kyselyn. Vastaathan aina kyselyihin, sillä vastaukset auttavat kurssien kehityksessä.
</p>


<h3>Pistetilanteen tarkastaminen</h3>

<p>
  Voit tarkastaa oman pistetilanteesi kirjautumalla osoitteessa <a href="https://tmc.mooc.fi/" target="_blank">https://tmc.mooc.fi/</a> olevaan verkkopalveluun. Verkkopalveluun kirjaudutaan TMC-tunnuksilla.
</p>

        </div>
    </div>
</div>

    </div>

    <script src="https://cdnjs.cloudflare.com/ajax/libs/tether/1.4.0/js/tether.min.js"></script>
    <script src="https://code.jquery.com/jquery-3.1.1.min.js" integrity="sha256-hVVnYaiADRTO2PzUGmuLJr8BLUSjGIZsDYGmIJLv2b8=" crossorigin="anonymous"></script>
    <script src="https://maxcdn.bootstrapcdn.com/bootstrap/4.0.0-alpha.6/js/bootstrap.min.js" integrity="sha384-vBWWzlZJ8ea9aCX4pEW3rVHjgjt7zpkNpZk+02D9phzyeVkE+jo0ieGizqPLForn" crossorigin="anonymous"></script>
    <script src="../javascripts/scripts-d2e4b969.js"></script>
  </body>
</html>
